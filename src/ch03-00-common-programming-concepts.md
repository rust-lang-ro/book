# Concepte comune de programare

Acest capitol descrie concepte care apar în aproape fiecare limbaj de programare și cum funcționează ele în Rust. Multe limbaje de programare au foarte multe în comun la baza lor. Niciunul dintre conceptele prezentate în acest capitol nu sunt unice pentru Rust, dar le vom discuta în contextul Rust și vom explica convențiile legate de utilizarea acestor concepte.

În mod specific, vei învăța despre variabile, tipuri de bază, funcții, comentarii, și fluxul de control. Aceste fundamente vor fi în fiecare program Rust, iar învățarea lor devreme îți va oferi un nucleu solid de pornire.

> #### Cuvinte cheie
>
> Limbajul Rust are un set de *cuvinte cheie* care sunt rezervate pentru
> utilizarea de către limbajul în sine, la fel ca în alte limbaje. Reține
> că nu poți folosi aceste cuvinte ca nume de variabile sau funcții.
> Majoritatea cuvintelor cheie au semnificații speciale, iar tu le vei folosi
> pentru a realiza diverse sarcini în programele tale Rust; câteva nu au nicio
> funcționalitate actuală asociată cu ele, dar au fost rezervate pentru
> funcționalități care ar putea fi adăugate în Rust în viitor. Poți găsi
> lista cuvintelor cheie în [Anexa A][appendix_a]<!-- ignore -->.

[appendix_a]: appendix-01-keywords.md
